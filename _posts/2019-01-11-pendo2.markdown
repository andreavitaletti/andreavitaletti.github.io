---
layout: post
title:  Gli amici e la barca
date:   2019-01-11 16:40:16
description: Gli amici e la barca
category: vela
tags: [amici]

---

Ieri ho condiviso il mio progetto con gli amici della vela. Come m'aspettavo, la reazione è stata entusiastica.

Spero di aver modo di parlare dei miei amici più a lungo in futuro. Ora un rapido accenno. Con Nunzio ci siamo conosciuti perchè le nostre figlie hanno fatto le elementari insieme. Un giorno  gli ho confidato che avrei desiderato prendere la patente nautica e lui m'ha detto della sua scuola [Vivere La Vela Roma](http://viverelavelaroma.it/). Così è iniziato tutto, ma devo confessare che la patente è stata la cosa meno interessante che ho "ricevuto" da Nunzio. Quello che m'ha regalato è una bella amicizia ed un rapporto con il mare e la navigazione a vela sano, sicuro, rispettoso, ma sereno. In questo ha avuto un ruolo importante anche Massimo, che quando parla di mare e barche s'illumina, con quel suo garbo fermo e intransigente che sprizza Sardegna da ogni poro. Andare per mare - e anche per terra - con loro è sempre un piacere.

Poi c'è la truppa degli amici con cui ho fatto il corso patente ed il corso avanzato. Enrico, Massimo, Luca e Marco. Purtroppo con molti di loro non siamo riusciti a coltivare la passione per la vela insieme, ma ci vediamo comunque ed una spaghettata spensierata - come facevamo alla fine dei corsi - non ce la toglie nessuno.

Infine la flotta degli istruttori. Prima le signore. Roberta è la donna de gruppo ed in un gruppo di maschiacci puzzolenti e sboccati ci vuole un briciolo di grazia e femminilità. Ma non fraintendete, Roberta sa' bene come riportarci all'ordine è un vero comandante. Giuseppe e il suo accento Fanese irresistibile. A me da subito calma e serenità, anche perchè "condisce" la forma con la sostanza in una cantilena dotta e ammaliante. Mario è probabilmente il più esperto tra di noi. Un dottore con la passione per i cavalli che cucina divinamente. Un eccellente compagno di traversata con mille storie da raccontare. Ne abbiamo fatta una da Nettuno a Trapani dove la calamarata che abbiamo cucinato era niente male; anche una caretta caretta l'ha omaggiata distrattamente alzando una pinna. Lorenzo ha un lavoro che non gli consente molta libertà nei week-end, ma quando riusciamo a vederci entra subito nel gruppo. Poi ci sono i siculi. Sarà che amo la Sicilia e i siciliani, e anche le siciliane - mia moglie sicula iè ... Gioacchino è il tecnico del gruppo, sa' riparare e manutenere tutto, ed in mare questa dote è fondamentale. Ha una generosità innata. Non solo mi ha dato innumerevoli passaggi per il porto, ma quando gli ho parlato del progetto mi ha subito offerto la sua deriva. Purtroppo la logistica non sarebbe semplicissima e richiederebbe un carrello. Guido, malgrado la sua giovane età è un marinaio consumato e la sua sfacciata simpatia m'ha conquistato eppoi m'ha informato che su Subito.it c'è l'inserzione di un Happy Cat della Grabner. Luca era l'unico armatore tra di noi, con il suo Duck 31. Ci ha ospitato varie volte sulla sua barca dimostrando vero piacere per la condivisione. In un mondo in cui "IO" sembra essere la parola d'ordine, questo gruppo privilegia il "NOI". Recentemente anche Giuseppe e Gioacchino hanno sono diventati armatori rispettivamente di un COMET 800 e di un 375, ma questa storia probabilmente meriterà un post a se.

E io di che barca ho bisogno? Quali sono le caratteristiche principali su cui basare la selezione? Penso siano fondamentalmente 3:

1. La trasportabilità
2. L'economicità
3. La velocità

Nell'ambito delle barche trasportabili c'è un intero mondo. Non devo mai dimenticare che per me la barca è un mezzo non un fine. In questo m'aiuta quella che ritengo una qualità: il possesso delle cose non mi interessa, sono più interessato al loro uso.

Una buona sintesi dei catamarani gonfiabili si trova su [Terraferma Sailors](http://terrafermasailors.blogspot.com/2012/09/catamarani-gonfiabili-riepilogo.html). Tra questi i più interessanti sono i [Grabner](http://www.happy-cat.at/en/happy-cat/happy-cat/) e i [Minicat](http://www.minicatamaran.eu/) e il fantastico [x-cat](http://www.x-cat.com/en). Poi ci sono i monoscafi. Il [Tiwal](https://tiwal.com/en/), il [Maverick](https://www.maverick.world/) o la [Reverso](https://www.reversoproject.com/-english-uk/) solo per citarne alcune. Sono tutti bellissimi progetti, trasportabili e veloci, ma sfortunatamente relativamente costosi, tra circa 3000 a 6000 euro.

<img class="three" src="/assets/img/barcasubito.png">

Dicevamo di Guido e dell'inserzione su Subito.it. Ho chiamato Fabio, il proprietrio dell Happy Cat.
Abbiamo scambiato qualche messaggio, gli ho detto del progetto ed è stato paziente e gentile nel rispondere a tutte le mie domande. Per gli appassionati di nautica scambiare quattro chiacchiere sulla loro passione è sempre un piacere. Si tratta del modello del 2010, pesa circa 60Kg distribuiti in 3 sacche. Può raggiungere e con un po' di fortuna superare i 10 nodi, sebbene questo modello non sia dei più performanti, ma soprattutto Fabio m'ha concesso un piccolo sconto e lo posso prendere a 800 euro.

Siamo d'accordo che lo andrò a prendere la prossima settimana.
