---
layout: post
title:  Gli amici e la barca
date:   2019-01-11 16:40:16
description: Gli amici e la barca
category: vela
tags: [amici]

---

Ieri ho condiviso il mio progetto con gli amici della vela. Come m'aspettavo, la reazione è stata entusiastica. Gioacchino, con la sua consueta generosità, mi ha subito offerto la sua deriva, ma purtroppo la logistica non sarebbe semplicissima. Giuseppe m'ha corretto un paio di refusi. Guido m'ha suggerito la piccola crociera costiera edizioni Mursia ma sopratutto m'ha detto che su Subito.it c'è l'inserzione di un Happy Cat della Grabner.

Un piccolo inciso. Quali sono le caratteristiche principali su cui basare la selezione della barca? Sono fondamentalmente 3:

1. La trasportabilità
2. L'economicità
3. La velocità

Nell'ambito delle barche trasportabili c'è un intero mondo. Una buona sintesi dei catamarani gonfiabili si trova su [Terraferma Sailors](http://terrafermasailors.blogspot.com/2012/09/catamarani-gonfiabili-riepilogo.html). Tra questi i più interessanti sono i [Grabner](http://www.happy-cat.at/en/happy-cat/happy-cat/) e i [Minicat](http://www.minicatamaran.eu/). Poi ci sono i monoscafi. Il [Tiwal](https://tiwal.com/en/), il [Maverick](https://www.maverick.world/) o la [Reverso](https://www.reversoproject.com/-english-uk/) solo per citarne alcune. Sono tutti bellissimi progetti, trasportabili e veloci, ma sfortunatamente relativamente costosi, tra circa 3000 a 6000 euro. 

<img src="/assets/img/barcasubito.png">

Dicevamo di Guido e dell'inserzione su Subito.it. Ho chiamato Fabio, il proprietrio dell Happy Cat. 
Abbiamo scambiato qualche messaggio, gli ho detto del progetto ed è stato paziente e gentile nel rispondere a tutte le mie domande. Per gli appassionati di nautica scambiare quattro chiacchiere sulla loro passione è sempre un piacere. Si tratta del modello del 2010, pesa circa 60Kg distribuiti in 3 sacche. Può raggiungere e superare i 10 nodi, sebbene questo modello non sia dei più performanti, ma soprattutto Fabio m'ha concesso un piccolo sconto e lo posso prendere a 800 euro. 

Siamo d'accordo che lo andrò a prendere la prossima settimana. Si comincia.
