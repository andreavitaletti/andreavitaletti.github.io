---
layout: post
title:  Cominciamo ad attrezzzarci
date:   2019-01-17 16:40:16
description: Attrezzatura
category: vela
tags: [barca]

---

Il [Grabner Happy cat](https://www.francobordo.com/manuals/hcl_2010[1].pdf) è un natante con omologazoine CE (2003/44/EC) di Categoria C.

I limiti di navigazione per le unità marcate CE sono stabiliti dall’art. 27, comma 4, del D. Lgs.​​ n.171 del 18.07.2005, in base alla categoria di progettazione di appartenenza (A,B,C,D). I criteri utilizzati per determinare tale limiti prendono in considerazione non la distanza dalla costa, bensì le condizioni meteo-marine. [vedi](http://www.guardiacostiera.gov.it/servizi-al-cittadino/limiti-navigazione-natanti-targati-ce)

L'[articolo 27](http://www.camera.it/parlam/leggi/deleghe/05171dl.htm) recita: 

> I natanti provvisti di marcatura CE possono navigare nei limiti stabiliti dalla categoria di progettazione di appartenenza di cui all'allegato II.

Nell'allegato II si dice per la cetgoria C:

> C. In prossimità della costa: progettate per crociere in acque costiere, grandi baie, estuari, fiumi e laghi, in cui la forza del vento può essere pari a 6 (scala Beaufort) e l'altezza significativa delle onde può raggiungere 2 m.

Sebbene dunque l'Happy cat possa navigare entro le 12 miglia, per motivi prudenziali e di opportunità mi limiterò a navigare entro le 6 miglia. Nota che anche i natanti non omologati CE possono navigare entro le 6 miglia (vedi articolo 27).

Per una navigazione entro le 6 miglia le [dotazioni di sicurezza necessarie](http://www.guardiacostiera.gov.it/servizi-al-cittadino/Documents/dotazionidisicurezza_upd20042010.pdf) sono:

* cinture di salvataggio (una per ogni persona a bordo)
* 1 salvagente anulare con cima
* 1 boetta luminosa
* 2 boette fumogene
* 2 fuochi a mano a luce rossa
* 2 razzi a paracadute luce rossa
* fanali regolamentari. Nel caso di navigazione diurna  fino a dodici  miglia dalla costa, i fanali regolamentari possono essere sostituiti con  una torcia disicurezza a luce bianca
* apparecchi di segnalazione sonora

